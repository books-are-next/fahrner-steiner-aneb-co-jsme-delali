<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>steiner_aneb_co_jsme_delali-9</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="steiner_aneb_co_jsme_delali-9" xml:lang="cs-CZ">
		<div class="Z-kladn--textový-r-meček">
			<p id="_idParaDest-8" class="MLP_uroven2_kapitola">Běh</p>
			<p class="MLP_text_bez1radku">Na rozdíl od tatínka, který vůbec nebyl povoláním voják, ani jeden z&#160;velitelů, kterým jsem byl na vojně podřízen, netoužil po tom, bojovat na straně dobra, a&#160;chodívali do práce, jako chodíval tatínek, když ještě musel každý den trénovat, aby se učinilo věcem zadost, na svou vlečku.</p>
			<p class="MLP_text">Když jsme například měli nacvičovat pochod v&#160;zamořeném terénu, nechtělo se jim trmácet se s&#160;námi po polích mezi dýmovnicemi v&#160;žáru červencového slunce, a&#160;tak nám raději nařídili, abychom, nic zlého netušíce, stloukli u&#160;zadní zdi kasáren velikou bednu s&#160;jednou dírou, oni pak do ní hodili dýmovnici a&#160;nutili nás, abychom do té díry strkali na deset minut v&#160;plynové masce hlavu.</p>
			<p class="MLP_text">Takové věci jsem musel dělat zanedlouho poté, co jsem seděl pod Václavem se zapálenou dýmkou a&#160;byl připravený bojovat, zanedlouho poté, co jsem se cítil připravený k&#160;letu. Celé ty dva roky jsem se já ani nikdo jiný tomu nedokázal vzepřít, až těsně před koncem to jeden z&#160;nás dokázal. Jmenoval se Benda.</p>
			<p class="MLP_text">Udělal to při vyhlašování denního rozkazu, kterého se museli účastnit všichni od nejvyššího po nejnižšího, a&#160;co se řeklo tam, nedalo se vzít zpátky ani ututlat, ale také všichni věděli, kdo s&#160;čím vyrukoval.</p>
			<p class="MLP_text">Když se velitel našeho útvaru úplně na konci čtení denního rozkazu jako každý den zeptal na připomínky, přihlásil se Benda, napochodoval předpisovým krokem před útvar, držel něco ve vztyčené ruce a&#160;vypadal trochu jako můj tatínek, když vstřelil nepříteli gól.</p>
			<p class="MLP_text">To, co nesl a&#160;co vzápětí předal přede všemi k&#160;přešetření veliteli útvaru, bylo kolečko do zelena zkaženého turistického salámu, který jsme měli toho dne ke snídani. Nebylo to poprvé a&#160;všichni až na Bendu jsme se jako vždy zdrželi protestů a&#160;uzeninu snědli, ale Benda si dal jenom chleba s&#160;máslem.</p>
			<p class="MLP_text">Teď držel v&#160;ruce předmět doličný, a&#160;když přede všemi přednesl svou stížnost, musel od něj velitel kolečko převzít a&#160;dát hygienikovi útvaru celou věc přešetřit.</p>
			<p class="MLP_text">Zdálo se, že celá věc je uzavřena hned příští den, kdy přečetl následně po rozkazu velitel ohledně salámu toto prohlášení: „Ano, salám byl shledán závadným, ale pouze esteticky.“</p>
			<p class="MLP_text">Věc ale úplně dořešena nebyla. Když jsme se vraceli po rozkazu ke své jednotce a&#160;přecházeli velké asfaltové hřiště, které nebylo moc na očích, čekali na nás, každý v&#160;jednom protilehlém rohu, dva důstojníci.</p>
			<p class="MLP_text">Jeden z&#160;nich vzápětí zavelel „Mužstvo, na můj povel za mnou nastoupit!“, a&#160;my, protože to byl důstojník, jsme k&#160;němu museli doběhnout a&#160;seřadit se v&#160;předepsaném čase. Sotva ale doběhl poslední z&#160;nás, ozval se druhý důstojník v&#160;protějším rohu a&#160;nařídil, abychom nastoupili za ním, takže následoval ostrý běh přes celé asfaltové hřiště.</p>
			<p class="MLP_text">Tak si nás podávali za zelený salám a&#160;my museli běhat a&#160;nastupovat do dvojřadu na jejich povel. Těžké boty dupaly po rozpáleném asfaltu a&#160;já vyhledal v&#160;běžícím houfu svého budoucího kamaráda Bendu a&#160;běžel jsem mu po boku. Vydrželi jsme nejdéle, běželi jsme ještě, když se ostatní už zhroutili.</p>
			<p class="MLP_text">Když mne začaly bolet nohy, zvedl jsem ještě více hlavu, a&#160;když se mi udělaly puchýře, začal jsem ještě více dupat. Pot mi stékal po čele v&#160;celých stružkách, byl slaný a&#160;pálil do očí. Když jsem byl malý, běžel jsem takhle na lyžích.</p>
			<p class="MLP_text">Oči mne pálily a&#160;svět se pomalu rozmazával, ale běžel jsem dál, i&#160;když jsem cítil, jak mi jeden po druhém praskají puchýře, jak mi ponožky v&#160;botách něčím vlhnou.</p>
			<p class="MLP_text">Soustředil jsem se jen na jeden bod, jako Honza, který si stavěl nade všechno pravdu, jako Honza tenkrát, když rozhýbával rozdrcenou nohu, a&#160;snad i&#160;proto jsem vydržel o&#160;vteřinu déle nežli Benda.</p>
			<p class="MLP_text">Ještě než jsem padl kousek vedle něj, zkusil jsem zvednout ruku na znamení, že dobro zvítězí, a&#160;když jsem se kácel, cítil jsem, že jsem přes to přese všecko zase připravený k&#160;letu.</p>
		</div>
</body>
</html>